Vážení kolegové,

posílám zadání dalšího úkolu. Jedná se již o zpracování naměřených  
dat. Na probe station byly připojeny obě sondy ACP110-AW-GSG  
(https://www.formfactor.com/product/probes/acp/acp-probe-coaxial/) a  
přes přechod 1mm-1.85mm připojeny k VNA ZVA67 a měření probíhalo do 67  
GHz. Byly změřeny jen obvody na kalibračním substrátu, tzv. ISS, kde  
se nachází celkem 5x8 trojic kalibrů (Short, Match, Thru). Open se  
dělá pouhým zvednutím sond nad kalibrační substrát. Náš konkrétní  
substrát je typ 104-783  
(https://www.formfactor.com/product/probes/calibration-tools-probes/impedance-standard-substrates). Vyrobeno je to na alumině s tloušťkou 0.254 mm (nejspíš, nemůžu to nikde dohledat). Použita byla jen jedna sada kalibrů označená A1. Dále je na kalibračním substrátu sada pěti verifikačních kalibrů Line, jejichž přenosy mají být v polárním diagramu soustředné kružnice (vágně řečeno, v příloze je o verifikaci článek). ISS byla celkem změřena 3x, kde pokaždé byla sada položena na jiném materiálu. Podložka pro měření (tzv. chuch) je kovový, dále na straně je keramická podložka (auxiliary chuck) a dále máme ještě absorpční podložku, na které by prý mělo být měření přesnější na frekvencích >70 GHz. Vedení jsou totiž na CPW bez země a pole jde i pod  
substrát.

V příloze dalšího mejlu budou data z měření i s Matlab skripty a  
funkcemi na zpracování. Některé funkce by se asi daly nahradit  
funkcemi z RF Toolboxu, ale já ze setrvačnosti používám docela starý  
S-parameter Toolbox a některé svoje funkce. Hlavní skript pro spuštění  
je process.m. Na začátku jsou definované vlastnosti kalibračních  
standardů, pak je provedena UOSM (SOLR - to je stejný) kalibrace, tedy  
plně známé 1-portové kalibry Open, Short a Match (určuje referenční  
impedanci) a reciproké Thru. Zjistí se chybové modely Ea a Eb a  
zkalibrují se měření zase Thru a pěti validačních Line s různou  
délkou. Pak následují grafy. V příloze je článek, kde se píše o  
validaci kalibrace na probe station. Úkolem by bylo zjistit, jestli se  
s použitím různých podložek pod ISS nějak zlepšuje přesnost kalibrace,  
tj. zjednodušeně jestli si změřené S-parametry blíže odpovídají  
předpokládaným S-parametrům Line s různou nominální délkou uvedenou v  
čase šíření. Hlavní je prozatím porovnat fáze přenosů. Ve zpracování  
je pouze načtení Line A 1 a 2, je potřeba to rozšířit i na další.

Je to takové ucelené téma, které se dá hodně rozšiřovat. Kalibračních  
metod by šlo na ISS vyzkoušet více a porovnat je mezi sebou.  
Samozřejmě se dá měření rozšířit do 110 GHz, ale to ještě hardwarově  
nemáme udělané. Dejte vědět, kdo by měl o téma zpracování dat a hraní  
si s kalibracemi vektorového analyzátoru zájem. Nějak se domluvte mezi  
sebou, resp. na tématu může pracovat i více lidí. Za mě by mělo být  
možné na ISS dělat i TRL, ale ověřené to nemám.

S pozdravem

Viktor Adler


Quoting adlervik@fel.cvut.cz:

> Dobrý den,
>
> abych byl upřímný, tak už dneska je pozdě :D V příloze je obrázek  
> krabiček, ve kterých sondy máme. Jedna je do 65 GHz za asi 40 kKč,  
> druha je to do 110 GHz za asi 100 kKč. Je tedy potřeba s nimi  
> nakládat relativně opatrně, protože na konci jsou hroty s roztečí  
> 100 (na fotce), resp. 250 um. Pro navazující simulace je potřeba  
> precizně oměřit rozměry a tvary těch hrotů. Bohužel přes tu krabičku  
> se ne uplně dobře kouká a museli bychom mikroskop vytáhnout výš, než  
> to konstrukčně jde. Výrobce nám model nedá, je to "tajemství".
>
> S pozdravem
>
> Viktor Adler
>
>
> Quoting smolcjan@fel.cvut.cz:
>
>> Dobrý den,
>>
>> bohužel s 3D modelováním ani 3D tiskem zkušenosti nemám, nicméně se  
>> pokusím nastudovat, jak na to.
>> Do kdy je potřeba, aby byl držák hotový?
>>
>> Přeji hezký den.
>> Jan Šmolcnop
>>
>>
>> Cituji Adler Viktor <adlervik@fel.cvut.cz>:
>>
>>> Vážení kolegové,
>>>
>>> na katedru již dorazila probe station, viz. přiložené foto.  
>>> Absolvoval jsem nějaké školení, ale je přede mnou pořád spoustu  
>>> práce naučit se ji pořádně používat a další krok jak na ni dělat  
>>> mikrovlnná měření. Existuje ale jeden ucelený úkol, kterého by se  
>>> mohl někdo z vás ujmout. Je totiž potřeba navrhnout a nechat  
>>> vyrobit (3D tiskem) držák na sondy takový, aby:
>>>
>>> - se nedaly poškodit hroty sond i při neopatrném zacházení s držákem
>>> - bylo možné umístit sondu v držáku pod mikroskop (ten v laborce)  
>>> a dobře změřit rozměry hrotů sond
>>> - sonda by měla být v držáku dobře přidělaná, ideálně pomocí šroubu
>>> - vnitřní závit se netiskne, to se řeší natlačením matice do plastu
>>> - představuji si to jako takový skelet, podobně jako v příloze,  
>>> případně vícestranný, kde uprostřed bude ta sonda a bude se dát k  
>>> hrotům dostat ze všech stran mikroskopem max ve vzdálenosti asi 35  
>>> mm aby mikroskop zaostřil
>>> - 3D tiskárnu mám v kanclu, jakmile bude model, dá se hned tisknout
>>>
>>> Máte někdo zkušenosti s modelováním 3D součástí? Dá se to  
>>> nakreslit třeba v CST, FreeCAD, Solidworks, ... A má někdo  
>>> zkušenosti s tím, jak komponentu navrhnout tak, aby byla  
>>> tisknutelná? Dejte vědět. V příloze posílám i průvodce sondami. My  
>>> máme ACP sondy tvaru "A", výkres na str. 44 vlevo nahoře.
>>>
>>> S pozdravem
>>>
>>> Viktor Adler
>>>
>>> Dne 09.03.2023 v 12:17 Adler Viktor napsal(a):
>>>> Dobrý den,
>>>>
>>>> tak doufám že se vám literatura na únor dobře četla a nyní je již  
>>>> březen. Náplní na tento měsíc bude naučit se v 3D  
>>>> elektromagnetickém simulátoru CST Studio Suite. Asi jste již z  
>>>> toho to software viděli nějaké výsledky, ale asi málokdo se v něm  
>>>> již učil. Dají se v něm uživatelsky velmi příjemně nakreslit  
>>>> struktury a pak je všelijak budit a počítat pole, resp.  
>>>> S-parametry. Zde je ke stažení studentská verze (po registraci):
>>>>
>>>> https://www.3ds.com/products-services/simulia/students-and-academics/student-offering/
>>>>
>>>> Stáhněte si instalaci CST Studio Suite Learning Edition verze  
>>>> 2022, má to 1,1 GB. Projděte si tutoriály a nápovědu v programu.  
>>>> Ta se otevře stiskem F1 a v sekci Getting Started jsou knihy a  
>>>> videa. Dvě knihy Getting Started a High Frequency Simulation si  
>>>> projděte a udělejte si example z kapitoly 2 na koaxiální spojku.  
>>>> Ke konci března bychom se sešli a používání programu bychom si  
>>>> nějak sjednotili.
>>>>
>>>> S pozdravem
>>>>
>>>> Viktor Adler
>>>>
>>>> Dne 08.02.2023 v 13:15 Adler Viktor napsal(a):
>>>>> Dobrý den,
>>>>>
>>>>> posílám náplň práce na únor. Zatím si jenom sjednotíme znalosti.  
>>>>> Nejprve si svědomitě projděte knihu Microwave Engineering od D.  
>>>>> M. Pozara do 6. kapitoly včetně. Za mě osobně nejsou až tak  
>>>>> důležité pasáže, kde se hovoří o elektromagnetickém poli, ale  
>>>>> spíše ty, které vysvětlují některé obecné principy ohledně  
>>>>> vedení, přizpůsobování, transformace po vedení, kovové  
>>>>> obdélníkové vlnovody, povrchové vlny, rozptylové parametry,  
>>>>> Smithův diagram, ... prostě si jen utvrďte a prohlubte  
>>>>> teoretické znalosti mikrovlnné techniky.
>>>>>
>>>>> https://filesender.cesnet.cz/?s=download&token=bb75cd8e-057f-447c-812d-c6318b188a21
>>>>>
>>>>> Dále přikládám tři články o frekvenčním rozsahu wire-bondingu,  
>>>>> tak ty si také projděte.
>>>>>
>>>>> S pozdravem
>>>>>
>>>>> Viktor Adler
>>>>>
>>>>> Dne 02.01.2023 v 12:59 Adler Viktor napsal(a):
>>>>>> Dobrý den,
>>>>>>
>>>>>> posílal jsem vám email ohledně spolupráce na průmyslovém  
>>>>>> výzkumném projektu a všichni jste předběžně kývli na  
>>>>>> spolupráci. Náplň práce bude různorodá, ale týkající se hlavně  
>>>>>> mikrovlnných návrhů a simulací. Ze začátku hlavně studium  
>>>>>> nějakých teoretických věcí. Určitě bych vám doporučil zapsat si  
>>>>>> v následujícím semestru předmět Mikrovlnná měření, kde se  
>>>>>> naučíte základy měřicí techniky. Téma projektu se totiž celkově  
>>>>>> měření týká a bude nutné připravit měřicí pracoviště a  
>>>>>> zpracovávat data. Úkoly a směřování práce každého z vás  
>>>>>> přizpůsobíme vašim osobním preferencím. Někdo bude chtít třeba  
>>>>>> více prakticky měřit, někdo bude chtít zpracovávat data, někdo  
>>>>>> simulovat obvody, ... Také bude záležet na čase, který budete  
>>>>>> chtít práci věnovat. Chápu, že máte třeba nějaké brigády, ve  
>>>>>> kterých budete chtít pokračovat. My máme celkově na studenty v  
>>>>>> tomto projektu nějaký budget a ten rozdělíme do stipendií podle  
>>>>>> vašich časových možností. Osobně bych viděl jako vyhovující  
>>>>>> objem práce jeden pracovní den v týdnu. Něco by se fakticky  
>>>>>> začalo dělat až v únoru.
>>>>>>
>>>>>> Měli bychom se sejít na nějaké ideálně osobní schůzce. Udělal  
>>>>>> jsem průnik vašich rozvrhů a jako vhodný čas na schůzku mi  
>>>>>> přišla středa od 13:30, což by mělo předcházet vaší společné  
>>>>>> výuce. Potom jsem tam dal ještě pár termínů na následující  
>>>>>> týden, zde Doodle:
>>>>>> https://doodle.com/meeting/participate/id/dP70r2yb
>>>>>>
>>>>>> S pozdravem
>>>>>>
>>>>>> Viktor Adler
>>>>>>
>>>>>> Dne 22.12.2022 v 13:13 Adler Viktor napsal(a):
>>>>>>> Dobrý den,
>>>>>>>
>>>>>>> obracím se na Vás jako na jednoho z lepších studentů  
>>>>>>> Mikrovlnných obvodů s nabídkou práce. Byl nám schválen projekt  
>>>>>>> "Pokročilé technologie mikrovlno-optických modulů" na další  
>>>>>>> tři roky ohledně vývoje propojení různých komponent mezi  
>>>>>>> plošnými spoji, keramickými deskami a křemíkovými čipy. Našim  
>>>>>>> úkolem bude vyvinout technologický postup sestavování  
>>>>>>> mikrovlnných obvodů částečně pomocí wire bondingu, lepení,  
>>>>>>> pájení, ... tak, aby výsledná kaskáda měla vyrovnaný přenos do  
>>>>>>> 67 a do 110 GHz. Pokud byste měl zájem se na vývoji podílet,  
>>>>>>> tak je možné zajistit financování formou stipendia. Výše  
>>>>>>> úvazku je na diskuzi. V příloze posílám pár reprezentativních  
>>>>>>> obrázků, kde je ukázka technologie sestavování obvodů firmou  
>>>>>>> Argotech z Trutnova, se kterou dlouhodobě spolupracujeme. Téma  
>>>>>>> práce se dá zužitkovat také jako téma diplomové práce. Součást  
>>>>>>> projektu bude instalace moderní probe station pro měření  
>>>>>>> mikrovlnných čipů, která bude v ČR asi první:
>>>>>>> https://www.formfactor.com/product/probe-systems/200-mm-systems/eps200mmw/
>>>>>>>
>>>>>>> S pozdravem
>>>>>>>
>>>>>>> Viktor Adler
>>>>>>> Department of Electromagnetic Field
>>>>>>> Czech Technical University in Prague, Czech Republic
>>>>>>> Faculty of Electrical Engineering
>>>>>>> Room: T2:B2-537
>>>>>>> Phone: +420 224 352 275
>>>>>>> E-mail: adlervik@fel.cvut.cz
>>>>>>
>>>>>
>>>>
>>>
>>> -- 
>>> Viktor Adler
>>> Department of Electromagnetic Field
>>> Czech Technical University in Prague, Czech Republic
>>> Faculty of Electrical Engineering
>>> Room: T2:B2-537
>>> Phone: +420 224 352 275
>>> E-mail: adlervik@fel.cvut.cz
>
>
>
> Viktor Adler
> Department of Electromagnetic Field
> Czech Technical University in Prague, Czech Republic
> Phone: +420 224 352 275
> E-mail: adlervik@fel.cvut.cz



Viktor Adler
Department of Electromagnetic Field
Czech Technical University in Prague, Czech Republic
Phone: +420 224 352 275
E-mail: adlervik@fel.cvut.cz
